# -*- mode: mandoku-view; -*-
#+TITLE: 山海經廣注
#+DATE: 2015-08-24 23:40:15.925349
#+PROPERTY: ID KR3l0091
#+PROPERTY: BASEEDITION WYG    
#+PROPERTY: JUAN 卷十四
<pb:KR3l0091_WYG_014-1a>¶
欽定四庫全書¶
　山海經廣注卷十四¶
　　　　　　　　　　　　　仁和吳任臣注¶
　　大荒東經(李商隱寄盧司空詩盡/入大荒經即謂此也)¶
東海之外大壑(郭曰詩含神霧曰東注無底之谷謂此/壑也離騷曰降望大壑  任臣案列子)¶
(渤海之東不知幾億萬里有大壑實惟無底之谷莊子/諄芒東之大壑遇苑風于東海景純江賦淙大壑與沃)¶
(焦指此也圖賛曰寫溢洞穴暵昬龍燭爰有大壑號為/無底梁簡文大壑賦云渤海之東不知㡬億大壑在焉)¶
(其深/無極)少昊之國(郭曰少昊金天氏帝摯之號也曰任臣/案少昊青陽氏巳姓名質其父  清黄)¶
<pb:KR3l0091_WYG_014-1b>¶
(帝第五子方傫氏之生也又曰金天氏/亦名摯郯子曰我祖少昊摯之立是巳)少昊孺帝顓頊¶
於此(郭曰孺義未詳長任臣案楊/慎補注曰孺謂  育之也)棄其琴瑟(郭曰言其/壑中有琴)¶
(瑟也野任臣案路史顓頊取鄒屠氏入夢而生八子一/曰蒼  即孺帝也顓頊崩而元子立襲髙陽氏是為孺)¶
(帝陳一中曰孺帝髙陽氏元子駱明其出為帝後秉其/琴瑟者用其禮樂也秉訛為棄是豕亥之誤吴淑琴賦)¶
(云孺帝棄之大壑謂此也又冠編顓頊三十載帝元子/孺産駱明居天穆之陽續文獻通考云顓頊長子孺帝)¶
(之後有孺氏是孺/帝為人名斷巳)有甘山者甘水出焉生甘淵(郭曰水/積則成)¶
(淵也浴任臣案即/羲和  日之所)¶
大荒東南隅有山名皮母地丘¶
<pb:KR3l0091_WYG_014-2a>¶
東海之外大荒之中有山名曰大言日月所出(任臣案/楊氏補)¶
(注云山海經紀日月之出者七日月所入五日月所出/入一其紀日月之出也曰大言山曰合虛山曰明星山)¶
(曰鞠陵山曰湯谷扶木曰猗天蘇門山曰壑明俊疾山/皆在大荒東經其紀日月之入曰豊沮玉門山曰日月)¶
(山天樞也曰鏊鏖鉅山曰常陽山曰大荒曰皆在大荒/西經曰浴日一在大荒南經之甘淵曰浴月一在大荒)¶
(西經之𤣥丹山其紀日月所出入一在大荒西經之方/山柜格之松焉考之淮南子日所出入又多不同存而)¶
(不/論)有波谷山者有大人之國(郭曰晉永嘉二年有鶖鳥/集于始安縣南廿里之鷔)¶
(陂中民周虎張得之木矢貫之鐡鏃其長六尺有半以/箭計之其射者人身應長一丈五六尺也又平州别駕)¶
(髙㑹語云倭國人嘗行遭風吹度大海外見一國人皆/長丈餘形狀似胡盖是長翟别種箭殆將従此國来也)¶
<pb:KR3l0091_WYG_014-2b>¶
(外傳曰焦僥人長三尺短之至也長者不過十丈數之/極也按河圖玉版曰従崑崙以北九萬里得龍伯國人)¶
(長三十丈生萬八千歲而死従崑崙以東得大秦人長/十丈皆衣帛従此以東十萬里得佻人國長三十丈五)¶
(尺従此以東十萬里得中秦國人長一丈榖梁傳曰長/翟身横九畆載其頭睂見于軾即長數丈人也秦時大)¶
(人見臨洮身長五丈脚跡六尺凖斯以言則此大人之/長短未可得限度也  任臣案職方外紀曰智加國人)¶
(長一丈許遍體皆毛洞𠖇記云支提國人長三丈二尺/嶺海異聞云河池州近山地有人長二丈靣横三尺背)¶
(有雙肉翅駢雅曰西南荒有人長丈名曰先通天竺車/隣之國男女皆長丈八尺雲笈七籖云東方銘呵羅提)¶
(之國人長二丈南方銘伊沙陁之國人長二丈四尺依/立世經云鬱單越人長三十二肘通考云長人國在新)¶
(羅之東其人長三丈鋸牙駒爪黒毛覆身混元真録長/引國人長四十尺劉杳云毗鶱國王其長數丈博物志)¶
<pb:KR3l0091_WYG_014-3a>¶
(日東北極人長九尺華陽國志始皇時有長人二十五/丈見宕渠東方𩔖語云東方有人長七丈名黄父又名)¶
(尺郭事物紺珠云金犀長五丈在西方日官外金山拾/遺記曰宛渠之民其國人長十丈又楚大招曰長人千)¶
(仞維魂是索些凉州異物志有大人在丁零北偃卧于/野其髙如山頊脚成谷横身塞川長萬餘里神異經云)¶
(西北海有人焉長二千里名曰無路腹圍二千六百里/日飲天酒五斗東南隅大荒中有林父焉其髙千里腹)¶
(圍百輔一曰朴父皆/大人𩔖也語亦誕矣)¶
有大人之市名曰大人之堂(郭曰亦山名形狀如堂室/耳大人時集㑹其上作市)¶
(肆/也)有一大人踆其上張其兩耳(郭曰踆或作俊古蹲字/莊子曰踆于㑹稽也)¶
有小人國名靖人(郭曰詩含神霧曰東北極有人長九/寸殆謂此小人也或作竫音同  任)¶
<pb:KR3l0091_WYG_014-3b>¶
(臣案列子云東北極有人名曰諍人長九寸淮南子云/南人有竫人長九寸即靖人也王鏊短解云有國干海)¶
(之西者曰龍伯東曰竫人駢雅曰竫人巨靈短小人也/博物志云東方有螗螂沃焦防風氏長三丈短人處九)¶
(寸栁宗元詩竫人長九寸皆此也輟畊録正田時見人/腊長六寸許意即靖人也留青日札曰嘉靖三十四年)¶
(衢啇胡秀擕一小人至長可一尺眉目鬚髪畢具乃男人/子也云至海東洋泊岸時忽得此此即竫人國人又靖)¶
(或作淨身圗賛曰焦僥極麽靖/人唯小四體具足&KR0161;眉才了)有神人面獸身名曰犁¶
&KR1751;之尸(郭曰&KR1751;音靈&KR0008;任臣案古靈字或从巫或从玉/或从鬼或从  通鑑循蜚紀云黎靈氏其沒也)¶
(尸在東荒久而不壊路史云東&KR0189;經有黎靈之尸犂靈/氏之尸也冠編曰犁靈氏精凝魄定尸以不壊犁靈古)¶
(帝名盧柟滄溟賦㣤枉矢而轊犁&KR1751;/謂此又篇海作靈注云人面獸身)¶
<pb:KR3l0091_WYG_014-4a>¶
有潏山楊水出焉(郭曰音如/譎詐之譎)¶
有蒍國&KR0112;食(郭曰言此國中惟有&KR0112;榖也蒍音口偽反/  任臣案國名記有蒍國注云東周大夫)¶
(子國食/邑非此)使四鳥虎豹熊羆¶
大荒之中有山名曰合虚日月所出(任臣案王崇慶曰/山名合虚正𩔖後)¶
(世所謂子虚烏有耳不然日月有幾既于大/言乃又于合虚出乎王言誠辯非經指也)有中容之¶
國帝俊生中容(郭曰俊亦舜字假借音也或任臣案路/史云中容之國舜之所生  云即諸馮)¶
(穆天子傳有容氏國或是吕覽云指姑之東中容之國/即此崔&KR1789;裕畧古云古文俊舜同音故帝舜作帝俊説)¶
(文先訓云古文舜上从庶下从土/即英俊字故山海經舜作俊也)中容人食獸木實(郭/曰)¶
<pb:KR3l0091_WYG_014-4b>¶
(此國中有赤木𤣥木其/華實美見呂氏春秋)使四鳥豹虎熊羆¶
有東口之山有君子之國其人衣冠帶劍(郭曰亦使虎/豹好謙讓也)¶
有司幽之國帝俊生晏龍(任臣案晏龍事虞為納言是/主琴瑟封于龍王符曰優姓)¶
(盧柟滄溟賦&KR0008;/浰晏龍之川)晏龍生司幽司幽生思士不妻思女不¶
夫(郭曰言其人直思感而氣通無配合而生子茈莊生/所謂白鵠相視眸子不運而感風化之𩔖也  任臣)¶
(案路史晏龍生司幽是為司幽之國有龍氏一曰思幽/列子云思幽之國思士不妻而感思女不夫而孕是也)¶
(翰墨書云思男之國不夫思女之國不婦而亦自能生/生博物志曰思士不妻而感思女不夫而孕后稷生乎)¶
(巨跡伊尹生乎空桑李時珍人&KR0008;論曰孤陽不生獨隂/不長常理也而有思士不妻思女不夫之異王氏釋義)¶
<pb:KR3l0091_WYG_014-5a>¶
(云不妻不夫亦恐/言其失配合云爾)食&KR0112;食獸是使四鳥(任臣案凡言使/者言鳥獸聴其)¶
(馴/擾)有大阿之山者大荒中有山名曰明星日月所出¶
有白民之國帝俊生帝鴻(任臣案經稱帝俊或為帝嚳/或為黄帝或為帝舜疑有錯)¶
(簡路史後紀引經云帝律生帝/鴻律黄帝之字也與本文異)帝鴻生白民白民銷姓¶
(任臣案冠編帝初為南岳時娶州山氏女曰女䖍生季/格及白民䧏居于東是為白民之祖銷姓賜姓也國名)¶
(記云白民銷姓國博物志云今之白州又談薈云飲/一升醉三年始醒者白民國之玉屑酒也疑即此國)&KR0112;¶
食使四鳥虎豹熊羆(郭曰又有乗黄獸/乗之以致壽考也)¶
有青丘之國有狐九尾(郭曰太平則/出而為瑞也)有柔僕民是維嬴¶
<pb:KR3l0091_WYG_014-5b>¶
土之國(郭曰嬴猶沃衍也音盈僕任臣案嬴一作羸土/音杜路史髙辛紀云柔  嬴土亦帝之裔未也)¶
(又國名記髙辛氏後有/柔僕國一曰羸土之國)有黒齒之國(郭曰齒/如漆也)帝俊生黒¶
齒(郭曰聖人神化無方故其後世所降育多有殊𩔖異/狀之人諸言生者多謂其苖裔未必是親所産  任)¶
(臣案國名記曰黒齒姜姓帝俊生其中楊慎曰凡言生/者未必為其親産尚書舜别生分𩔖生之為言姓也盖)¶
(賜之姓而别其種𩔖相傳既久後世自謂舜帝之苖裔/如今雲南木邦孟養之人云天皇我兄元魏誇天嗣自)¶
(謂天女所/生之𩔖)姜姓&KR0112;食使四鳥有夏州之國有盖余之國¶
有神人八首人面虎身十尾名曰天吴(郭曰水伯曰任/臣案駢雅  天)¶
(吴馬銜海中神也初學記水神曰天吴大波之神曰陽/侯濤之神曰靈胥栁宗元招海賈文天吴八首兮更笑)¶
<pb:KR3l0091_WYG_014-6a>¶
(迭怒盧柟滄溟賦云天吴&KR0008;&KR0008;馮遲䬃/躧放招賦云天吴八首壺鬛血斷且)¶
大荒之中有山名曰鞠陵于天(郭曰音菊云任臣案盧/柟滄溟賦  帶以鞠陵)¶
(之阻浸以/禺&KR1888;之州)東極離瞀(郭曰三山名/也音榖瞀)日月所出名曰折丹¶
(郭曰/神人)東方曰折(郭曰單/吁之)来風曰俊(郭曰未詳来風所在/也  任臣案夏小正)¶
(云時有俊風俊風春月之風/也春令主東方意或取此)處東極以出入風(郭曰言/此人能)¶
(節宣風氣/時其出入)東海之渚中(郭曰/渚島)有神人面鳥身珥兩黄蛇¶
(郭曰以/蛇貫耳)踐兩黄蛇名曰禺&KR1888;黄帝生禺&KR1888;(任臣案黄帝/紀嫫母生蒼)¶
(林禺陽即禺&KR1888;/也此又作禺&KR1888;)禺&KR1888;生禺京(郭曰即禺彊也子任臣案/宛委餘編作&KR1888;  偶京續)¶
<pb:KR3l0091_WYG_014-6b>¶
(通考亦/作偶京)禺京處北海禺&KR1888;處東海是惟海神(郭曰言分/治一海而)¶
(為神也&KR1888;一本作號以任臣案楊慎𥙷注曰䝞即&KR0146;説/文云䕫神魖也黄帝  䕫皮鞔皷聲聞五百里因刻䕫)¶
(形為皷簴故穆天子/傳有黄蛇翼皷之文)¶
有招揺山融水出焉有國曰𤣥股(郭曰自髀/以下如漆)食&KR0112;使四¶
鳥有困民國勾姓而食有人曰王亥兩手操鳥方食其¶
頭王亥託于有易河伯㒒牛(郭曰河伯僕牛皆人姓名/託寄也見汲郡竹書  任)¶
(臣案有易河伯皆夏諸侯河伯至殷猶存或以為治河/之官龜蔵云昔者河伯筮與洛戰而枚卜昆吾占之不)¶
(吉/)有易殺王亥取㒒牛(郭曰竹書曰殷王子亥賔于有/易而滛焉有易之君綿臣殺而)¶
<pb:KR3l0091_WYG_014-7a>¶
(放之是故殷主甲微假師于河伯以伐有易滅之遂殺/其君綿臣也  任臣案殷侯子亥事在夏帝泄十二歲)¶
河念有易有易潜出為國於獸方食之名曰揺民(郭曰/言有)¶
(易本與河伯友善上甲微殷之賢王假師以義伐罪故/河伯不得不助滅之暨而哀念有易使得潜化而出化)¶
(為揺民國文任臣案筆叢云經文附㑹王亥有易事非/竹書有此  後世莫能覺其偽然胡氏之言亦非實錄)¶
帝舜生戲戲生揺民(任臣案舜當為嚳國名記云揺民/帝嚳子國即揺民也又路史叔戲)¶
(生揺民揺民居越生女且為揺氏漢海陽侯揺無餘世/以為越後未悉爾楊慎𥙷注曰今廣西有揺民豈此𩔖)¶
(耶之叔戲即叔獻八/元  一髙辛氏嗣也)海内有兩人(郭曰此乃有/易所化者也)名曰女¶
丑(郭曰即女丑之尸言其變化無常也然則一以涉化/津而遯神域者亦無往而不之觸感而寄迹矣范蠡)¶
<pb:KR3l0091_WYG_014-7b>¶
(之倫亦聞其風者也抱任臣案抱朴子釋/滯篇女仞倚栝貳負  柱女仞即女丑也)女丑有大蟹¶
(郭曰廣千里也異任臣案𤣥覽云海陽有專車之蟹女/丑有千里之蟹  魚圖賛曰女丑大蟹其廣千里海)¶
(陽專車曷云其比楊慎𥙷注云天文有巨蟹宫盖應此/也又海中有飛蟹善苑國有百足蟹長九尺四螯皆異)¶
(種也附/記之)¶
大荒之中有山名曰孽揺頵羝上有扶木柱三百里其¶
葉如芥(郭曰柱猶起髙也葉如芥菜髙任臣案合璧事/𩔖曰扶桑一名浮桑生碧海  數千丈大一十)¶
(餘圍兩幹同根更相依倚謝華啓秀曰扶桑若薺鬱島/若萍又南史外國傳言扶桑葉似桐初生如筍其實如)¶
(梨而赤績其皮為/布亦為錦與此異)有谷曰温源谷(郭曰温源即湯谷也/  任臣案温泉詩華)¶
<pb:KR3l0091_WYG_014-8a>¶
(清宮記湯泉志諸所稱&KR0784;山尉氏駱谷汝水黄山佛迹/匡廬閩中温泉數十餘處未能悉載此則扶桑之湯谷)¶
(也/)湯谷上有扶木(郭曰扶桑在上汜任臣案天問云出/自湯谷次于濛  淮南云日出于暘)¶
(谷即湯谷也吴都賦經扶桑之中林包湯谷之滂沛注/云湯音陽陶潜讀山海經詩逍遥蕪臯上杳然望扶木)¶
(洪河百萬㝷森㪚覆暘谷靈人侍丹池/朝朝為日浴神景一登天何幽不見燭)一日方至一日¶
方出(郭曰言交㑹相代也日任臣案淮南子曰日登于/扶桑括地象曰扶桑  所陳吴泉月所登楚辭曰)¶
(照吾檻兮扶桑注言/其光自扶桑来也)皆載于烏(郭曰中有三足烏曰任/臣案春秋元命苞  陽)¶
(數起于一成于三故日中有三足烏靈憲論曰日者陽/精之宗積而成烏象烏而有三&KR0008;黄帝占書日中三足)¶
(烏見者有白衣㑹物𩔖相感志凡日無光則日烏不見/日烏不見則飛烏隱竄易林曰三足孤烏靈明為御梁)¶
<pb:KR3l0091_WYG_014-8b>¶
(簡文大法頌序云隂/兔兩重陽烏三足)有神人面犬耳獸身珥兩青蛇名¶
曰奢比尸有五彩之鳥相鄉棄沙(郭曰未/聞沙義)惟帝俊下友¶
(郭曰亦/未聞也)帝下兩壇彩鳥是司(郭曰言山下有舜二壇五/彩鳥主之  任臣案沙莎)¶
(通鳥羽婆莎也相鄉棄沙言五彩之鳥相對歛羽猶云/仰伏而秣羽也惟帝俊下友言五彩鳥實司帝壇如帝)¶
(下馴撫之也此/古文倒貫語也)¶
大荒之中有山名曰猗天蘇門(任臣案盧柟滄溟賦觀/乎猗天之闕謂此山也)¶
日月所生有壎民之國(郭曰音如/誼譁之&KR0105;)有綦山(郭曰/音忌)又有揺¶
山有䰝山(郭曰音如/釡甑之甑)又有門户山又有盛山又有待山¶
<pb:KR3l0091_WYG_014-9a>¶
有五彩之鳥¶
東荒之中有山名曰壑明俊疾日月所出有中容之國¶
東北海外又有三青馬三騅(郭曰馬蒼白/雜毛為騅)甘華爰有遺¶
玉三青鳥三騅視肉(郭曰聚/肉有眼)甘華甘柤百榖所在(郭曰/言自)¶
(生/也)¶
有女和月母之國有人名曰&KR0146;(郭曰音婉經任臣/案篇海引  作&KR0146;)北方¶
曰&KR0146;来之風曰&KR0008;(郭曰言亦有/兩名也音剡)是處東極隅以止日月¶
使無相間出沒司其短長(郭曰言&KR0146;主察日月出入不/令得相無間錯知景之長短)¶
<pb:KR3l0091_WYG_014-9b>¶
(以任臣案詞林海錯曰有人名曰&KR0146;亦曰&KR0008;處東極隅/  止日月馮氏山齋雜録曰蘇利邪日神也曰&KR0146;曰&KR0008;)¶
(二人處東極隅以/止日月使無相間)¶
大荒東北隅中有山名曰凶犁土丘應龍處南極(郭曰/應龍)¶
(龍有翼者也三任臣案玉堂叢語景陵常閲畫見飛龍/有翼者遣問  楊軰不能具對陳繼時在下列出應曰)¶
(龍有翅而飛曰應龍又虬龍千年謂之應龍述異記亦/云龍千年為應龍酉陽雜爼曰應龍生建鳥建鳥生麒)¶
(麟麒麟生庶獸淮南云女媧乗雷車服應龍又黄海曰/黄帝工師名蒼龍將名應龍嶽瀆經曰堯九年巫支祈)¶
(為孽應龍驅之淮陽龜山足下其後水平禹乃放應龍/于東海之區楚辭云應龍何畫河海何厯漢周憬碑應)¶
(龍之畫謂此班固賔戲云泥蟠而天飛者應龍之神也/晉華譚書枮澤非應龍之淵&KR0068;林非鸞鳳之窟吴粲赤)¶
<pb:KR3l0091_WYG_014-10a>¶
(牘云應龍以屈伸為神鳳皇以嘉鳴為貴十六國春秋/應龍以屈伸為靈聖人以知機為貴唐上官儀勸封禪)¶
(表銷伏鼇而綴上𤣥剪應龍而清下瀆常衮表云莫測/應龍之外潜復踆烏之次應从平聲讀見文選註又古)¶
(樂苑有應龍篇又徐陵上庸路碑河出應/龍乃私周易此特龍馬假用之詞非此)殺&KR0214;尤與夸¶
父(郭曰&KR0214;尤作兵者尤任臣案史注云/黄帝使應龍殺&KR0214;  于凶梨之谷)不得復上(郭曰/應龍)¶
(遂住/地下)故下數旱(郭曰上無復/下雨者故也)旱而為應龍之狀乃得大¶
雨(郭曰今之土龍本此氣應自然㝠感非人所能為也/  任臣案張衡應間云女&KR0146;北而應龍翔李宻移郡)¶
(縣檄雕虎嘯而谷風生應龍驤而景雲起朱子楚辭注/引經云禹治水而有應龍以尾畫地即水泉通流與本)¶
(文/異)¶
<pb:KR3l0091_WYG_014-10b>¶
東海中有流波山入海七千里其上有獸狀如牛蒼身¶
而無角一足出入水則必風雨其光如日月其聲如雷¶
其名曰䕫(任臣案薛綜東京賦注䕫如龍有角鱗甲光/如日月博物志云䕫形如鼓而知禮𤣥覽云)¶
(山之精名曰䕫狀如鼔一足而行以名呼之可使取虎/豹説文先訓曰䕫如龍一足象有角手人面之形諸所)¶
(稱説名同實異非此也六帖曰䕫一足跉踔而行孟康/曰䕫似牛一足無角其音如雷事物紺珠曰靈䕫生東)¶
(海似牛蒼身一足無角出/入必有風雨即斯獸耳)黄帝得之以其皮為鼓橛以¶
雷獸之骨(郭曰雷獸即雷神也人面龍身鼓其腹者橛/猶撃也  任臣案陳暘樂書有䕫鼔唐掆鼓)¶
(有靈䕫吼之曲皆本此而作黄帝祠額解云雷獸之骨/以橛䕫鼓麟書云徒橛雷骨䕫鼔張勢盧柟賦突以凌)¶
<pb:KR3l0091_WYG_014-11a>¶
(雲之臺建以靈䕫之鼔謂此也干寳捜神記云楊道和/田中值霹&KR0748;下撃道和以鉏格其肱墜地不得去色如)¶
(丹目如鏡毛角長三尺餘狀如六畜頭如獮猴李肇國/史補曰雷州春夏多雷秋日則伏地中其狀如&KR0510;人多)¶
(取食之此/為雷獸也)聲聞五百里以威天下(任臣案黄省魯讀山/海經詩岪鬱流波山)¶
(流波浮東海黄帝得蒼䕫為鼓㡬千載/振橛威四方焕然生風采盖指此云)¶
　¶
　¶
　¶
　¶
<pb:KR3l0091_WYG_014-11b>¶
　¶
　¶
　¶
　¶
　¶
　¶
　¶
　山海經廣注巻十四¶
