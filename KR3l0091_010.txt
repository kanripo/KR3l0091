# -*- mode: mandoku-view; -*-
#+TITLE: 山海經廣注
#+DATE: 2015-08-24 23:40:15.872164
#+PROPERTY: ID KR3l0091
#+PROPERTY: BASEEDITION WYG    
#+PROPERTY: JUAN 卷十
<pb:KR3l0091_WYG_010-1a>¶
欽定四庫全書¶
　山海經廣注巻十¶
　　　　　　　　　　　　　仁和呉任臣注¶
　　海内南經¶
海内東南陬以西者(郭曰從南/頭起之也)¶
甌居海中(郭曰今臨海永寜縣即東甌在岐海中也音/嘔  任臣案劉㑹孟云甌今温州府城北東)¶
(至磐石村㑹于海洋是曰甌海王應麟王㑹注曰漢以/東甌地立囘浦縣後漢以章安縣之東甌鄉置永寜縣)¶
(章安即囘浦又楊愼云郭注/岐海海之岐流也猶云禆海)¶
<pb:KR3l0091_WYG_010-1b>¶
閩在海中(郭曰閩越即西甌今建安郡是也亦在岐海/中  任臣案羅泌曰郭璞以建安為西甌非)¶
(是寰宇記鬰林廢黨州經善勞縣乃古西甌居非閩也/今建寜有東甌城相傳呉王濞發兵圍東甌在此然閩)¶
(中實不得/謂之甌也)其西北有山一曰閩中山在海中(任臣案周/禮職方氏)¶
(掌八蠻七閩之人民史記索𨼆曰閩東越蛇種也故字/从虫何&KR1324;逺閩書曰按謂之海中者今閩中地有穿井)¶
(闢地多得螺蚌殻敗槎知洪荒之世其/山盡在海中後人乃先後塡築之也)¶
三天子鄣山(郭曰/音章)在閩西海北(郭曰今在新安歙縣東/今謂之三王山浙江出)¶
(其邊也張氏土地記曰東陽永康縣南四里有石城山/上有小石城云黄帝曽遊此即三天子都也  任臣案)¶
(今屬徽州績溪黄省曽廬山吟少讀神禹經/昔為天子都以匡廬為天子都黄氏之誤也)一曰在海¶
<pb:KR3l0091_WYG_010-2a>¶
中¶
桂林八樹在番隅東(郭曰八樹而成林言其大也番隅/今番隅縣  任臣案百粤風土記)¶
(云桂林八樹山海經在番隅東番隅即桂州今粤西地/最宜桂大者十圍終年葱蒨秋風時起四逺聞香至冬)¶
(枝端結子纍纍如小蓮子中空有漿魏禹卿西事珥曰/海内南經載桂林八樹在番隅東番隅即今桂州則番)¶
(隅東在何處予讀路史桂國引伊尹四方令盖桂陽也/然則八桂乃桂陽以桂林為八桂者誤兹以二書証之)¶
(地理則番禺古屬南海今在粤東而二書皆以為桂州/地誠所不解也又臨桂今有桂山三峰鼎峙山多桂樹)¶
(丹鉛録云桂林之山玉笋瑶&KR0034;森列無際經之所指必/此然當云在番隅西而云在其東者豈亦有誤文耶髙)¶
(氏緯畧台州亦有八桂廣志云臨海白石山八桂所植/金鵞所集似非此  番隅水經注後漢書注引此皆作)¶
<pb:KR3l0091_WYG_010-2b>¶
(賁禺又海録碎事/引經八樹作八桂)¶
伯慮國(郭曰/未詳)離耳國(郭曰鎪離其耳分令下垂以為飾/即儋耳也在朱崖海渚中不食五)¶
(榖但噉蚌及藷藇也儋任臣案林邑記云漢置九郡儋/耳與焉交廣春秋云  耳與交州俱開南裔異物志曰)¶
(儋耳俱在朱崖分為東藩應劭曰儋耳者種大耳渠率/自謂王者耳尤緩下肩三寸張晏曰儋耳鏤其頰皮上)¶
(連耳分為數支狀似鷄腸累耳下垂臣讃曰茂林書儋/耳去長安七千三百六十八里又廣東志周武王十有)¶
(八年儋耳入貢是儋耳之名至周始見其先固為離耳/也伊尹四方令云離耳漆齒劉鳳雜爼曰離耳雕題之)¶
(俗盧柟賦云兼離耳皆指此也又其/國以黒為美故離騷亦謂之𤣥國)雕題國(郭曰㸃湼/其面畫體)¶
(為鱗采即鮫人也雕任臣案伊尹四方令曰貫匈雕題/王制曰南方曰蠻  題交趾有不火食者矣楚辭大招)¶
<pb:KR3l0091_WYG_010-3a>¶
(雕題黒齒得人肉以祀些梁簡文大法頌題雕臆鏤舌/紫支黄庾子山文雕題鑿齒識海水以來王許敬宗賀)¶
(慶雲表雕題鏤齒之𩔖氊裘板屋之朋皆謂此或作雕/踶見白虎通馬端臨曰自嶺而南當唐虞三代是百越)¶
(之地亦謂之南越古謂之雕題王㑹/補注云題額也刻其肌以丹靑湼之)北朐國(郭曰未/詳音劬)皆¶
在鬱水南鬱水出湘陵南山一曰相慮¶
梟陽國在北朐之西(任臣案梟或作嘄又作&KR0008;羽獵賦/云蹈飛豹羂嘄陽續騷經云□&KR0146;)¶
(羣逐而索頼兮過&KR0008;陽以反唇陽亦作羊呉都賦其上/則&KR0968;子長嘯其下則梟羊麡狼淮南子云山出梟羊水)¶
(出罔象今交廣謂之狒狒北方謂之吐螻李賀詩&KR1757;&KR1757;/題深竹呉正子注即梟羊也又作楊王氏彚苑云狒狒)¶
(仗梟楊先導此朐西爾/雅疏引經作北煦西)其為人人面長唇黑身有毛反¶
<pb:KR3l0091_WYG_010-3b>¶
踵見人笑亦笑左手操管(郭曰周書曰州靡髣髴者人/身反踵自笑笑則上唇掩其)¶
(面爾雅云髴髴大傳曰周書成王時州靡國獻之海内/經謂之贛巨人今交州南康郡深山中皆有此物也長)¶
(丈許脚跟反向徤走被髪好笑雌者能作汁灑人即病/土俗呼為山都南康今有贑水以有此人因以名水猶)¶
(大荒説地有蜮人人因號其山為蜮山亦此𩔖也知任/臣案酉陽雜爼狒狒力負千斤作人言如鳥聲能  生)¶
(死笑輙上吻揷額血可染緋髪可為髲飲其血可見鬼/宋建武時髙郡城進雌雄二頭圖贊曰狒狒怪獸被髪)¶
(操竹獲人則笑唇蔽其/目終亦號咷反為我戮)¶
兕在舜葬東湘水南(任臣案釋義/曰今廣西)其狀如牛蒼黑一角¶
(任臣案爾雅兕似牛注云一角青色重千斤説文兕如/野牛皮堅厚可制鎧交州記曰兕出九德有角角長三)¶
<pb:KR3l0091_WYG_010-4a>¶
(尺餘形如/馬鞭柄)¶
蒼梧之山(任臣案劉會孟曰蒼梧今屬湖廣/永州府寜逺縣其山九磎相似)帝舜葬于¶
陽(郭曰即九疑山也禮記亦曰舜葬蒼梧之野也蒼任/臣案傳曰舜葬蒼梧九疑之山拾遺記曰舜葬  梧)¶
(有鳥如雀來蒼梧之野銜靑砂珠積成壟阜名曰珠邱/寳櫝記云舜葬蒼梧有鳥名馮霄能啣土成墳邱兼能)¶
(返形變色登木則成禽行地則為獸呂覽云舜葬紀市/不變其肆葢九疑山下亦有紀邑也或云紀在河中府)¶
(皮氏又王應麟困學紀開曰舜葬蒼梧之野薛氏云孟/子以為卒于鳴條呂氏春秋云舜葬于紀蒼梧山在海)¶
(州界近莒之紀城鳴條亭在陳留之平邱今考九/域志海州東海縣有蒼梧山始存其説以傳疑云)帝丹¶
朱葬于陰(郭曰今丹陽復有丹朱冢也竹書亦曰后稷/放帝朱于丹水與此義符丹朱稱帝者猶漢)¶
<pb:KR3l0091_WYG_010-4b>¶
(山陽公死加獻帝之謚也乃任臣案九域志鄧今有丹/朱冡郡縣釋名云丹朱陵  在相之永和鎭王在晉山)¶
(陵考曰丹朱冡在南陽府内鄉縣西北七里一統志亦/云在内鄉縣廢浙川縣西北未知孰是又丹朱稱帝猶)¶
(象封有鼻而稱鼻天子也上世朴畧不以此稱為嫌故/不帝而帝者如魁臺靑陽乾荒儒帝𤣥囂商均皆帝稱)¶
(不獨一朱也郭以漢/獻事例之非其倫矣)¶
汜林方三百里在狌狌東(郭曰或作猩/猩字同耳)狌狌知人名(任/臣)¶
(案淮南子猩猩知往而不/知來乾鵠知來而不知往)其為獸如豕而人面(郭曰周/書曰鄭)¶
(郭狌狌者狀如黄狗而人面頭如雄雞食之不眯今交/趾封溪出狌狌土俗人説云狀如豚而後似狗聲如小)¶
(兒啼也水任臣案獸經云狒狒人面而善笑猩猩人面/而善啼  經注云葉榆有猩猩獸形若黄狗又狀貆&KR0008;)¶
<pb:KR3l0091_WYG_010-5a>¶
(人面頭顔端正善與人言音聲麗妙如婦人好女圖贊/曰狌狌之狀形乍如犬厥性識往為物警辨以酒招灾)¶
(自治/纓罥)在舜葬西¶
狌狌西北有犀牛其狀如牛而黑(郭曰犀牛似水牛猪/頭在狌狌知人名之)¶
(西北庳脚三角謂任臣案犀牛三角一在頂上一在額/上一在鼻上所  食角也劉欣期交州記云犀出九徳)¶
(毛如豕蹄有甲頭似馬呉錄地理/志云武陵沅陵縣以南皆有犀)¶
夏后啓之臣曰孟涂是司神于巴人(郭曰聽其獄訟為/之神主  任臣案)¶
(冠編夏禹二嵗命孟涂為理竹書紀年帝啓八嵗使孟/涂為巴蒞訟路史云孟涂敬職而能理神爰封于丹水)¶
(經注引此/作血涂)請訟于孟涂之所(郭曰令/㫁之也)其衣有血者乃執¶
<pb:KR3l0091_WYG_010-5b>¶
之(郭曰不直者/則血見于衣)是請生(郭曰言好生也訟任臣案圖贊/曰孟涂司巴聽  是非厥理有)¶
(此血乃見衣所請/靈㫁嗚呼神㣲)居山上在丹山西丹山在丹陽南丹¶
陽居屬也(郭曰今建平郡丹陽城秭歸縣東七里即孟/涂所居也  任臣案羅苹云丹山之西即孟)¶
(涂之所理也丹/山乃今巫山)窫窳龍首居弱水中在狌狌知人名之¶
西其狀如龍首食人(郭曰窫窳本蛇身人面為貳/負臣所殺復化而成此物也)有木¶
其狀如牛(郭曰河圖玉版説芝草樹生或如/車馬或如龍蛇之狀亦此𩔖也)引之有皮¶
若纓黄蛇(郭曰言牽之皮剝如/人冠纓及黄蛇狀也)其葉如羅(郭曰如綾羅/也  任臣案)¶
(羅木名也楊檖/一名羅見爾雅)其實如欒(郭曰欒木名黄木赤枝青葉/生雲雨山或作卵或作麻音)¶
<pb:KR3l0091_WYG_010-6a>¶
(鑾子任臣案藻林云欒即木蘭凡冡皆樹之又本草木/欒  形如豌豆堪為數珠則木之名欒者不一也楊慎)¶
(補注云欒借作丸謂圓如鳥彈也抱朴子曰建木芝生/於都廣其皮如纓其實如鸞是以建木為木芝且謂其)¶
(實如飛鳥狀數/説未知孰是)其木若蓲(郭曰蓲亦木名未詳也任/臣案字彚音謳刺榆)其¶
名曰建木(任臣案淮南子云建木在廣都張衡思𤣥賦/&KR0292;建木于廣都兮摭若華而躊躇馬融廣成)¶
(頌珍林嘉樹建木叢生孫綽天台山賦建木滅景於千/尋琪樹璀璨而垂珠江淹遂古篇建木千里烏易論兮)¶
(&KR0067;信趙將軍墓銘波分建木派流𤣥滬敬括建木賦廣/都有建木焉大五千圍生不知始髙八千尺仰不見巔)¶
在窫窳西弱水上(郭曰建木靑葉紫莖黒花黄實其下/聲無響立無影也  任臣案圖贊曰)¶
(爰有建木黄實紫柯皮如蛇纓/葉有素羅絶蔭弱水異人則過)¶
<pb:KR3l0091_WYG_010-6b>¶
氐人國(郭曰氐音/觸抵之抵)在建木西其為人人面而魚身無足¶
(郭曰盡胸以上人胸以下魚也鉉任臣案即大荒互人/國也羅泌云互人宜作氐人徐  稽神錄云謝仲玉者)¶
(見婦人出沒水中腰以下皆魚徂異記曰查道奉使髙/麗見海沙中一婦人肘後有紅鬛問之曰人魚也職方)¶
(外紀云海中有海女上體為女人下體則魚形又禹治/洪水觀于河見白面長人魚身出曰吾河精也形狀與)¶
(此/同)¶
巴蛇食𧰼三歲而出其骨君子服之無心腹之疾(郭曰/今南)¶
(方蚺蛇吞鹿鹿已爛自絞于樹腹中骨皆穿鱗甲間出/此其𩔖也楚辭曰有蛇吞象厥大何如説者云蛇長千)¶
(尋象任臣案函史物性志巴蛇長十尋備靑黄赤黒色/食  三歲而出其骨庾仲雍江記曰羿屠巴蛇于洞庭)¶
<pb:KR3l0091_WYG_010-7a>¶
(其骨若陵丈心雕龍注巴邱山一名巴蛇冡是其地也/一統志巴蛇冡在岳州府城南長沙風土記云巴蛇吞)¶
(象空見于圖書鵩鳥似鴞但聞于詞賦左思三都賦屠/巴蛇出象骼虞世南師子賦碎隨兕于斷齶握巴蛇于)¶
(指掌李白詩脩蛇横洞庭吞象臨江島柳宗元天對云/巴蛇腹象足覿厥大三歲遺骨其脩已號呉淑蛇賦云)¶
(或乗彼龍星或出夫象骼謂此也圖贊曰象實巨獸有/蛇吞之越出其骨三年為期厥大何如屈生是疑羅良)¶
(願曰説巴陵者以為巴蛇之死其骨若陵又有象骨山/以為象暴骨之所今倭國有獸如牛名山鼠彼有大蛇)¶
(亦吞此獸皮堅不可斫葢巴蛇𩔖也聞奇録曰番陽有/書生經出中見氣髙丈餘如煙鄉人言此岡子蛇吞象)¶
(也遂集衆振譟已而蛇退入谷中經宿鄉人各持&KR0498;甕/往見一象尚立而肌骨已化為水咸鍼破取水云過海)¶
(置此舟中能辟去蛟龍又南裔志蚺蛇贊蚺維大蛇既/洪且長采色駮映其文錦章食灰貪鹿腴成養瘡賓饗)¶
<pb:KR3l0091_WYG_010-7b>¶
(嘉食是豆是觴審此則/吞獸者不獨巴蛇也)其為蛇青黄赤黑一曰黑蛇青¶
首在犀牛西¶
旄馬其狀如馬四節有毛(郭曰穆天子傳所謂毫馬者/亦有旄牛  任臣案穆天子)¶
(傳注引經作髭馬事物紺珠云/旄馬足可四節垂毛出南海外)在巴蛇西北髙山南¶
匈奴(郭曰一/曰獫狁)開題之國(郭曰/音提)列人之國並在西北(郭曰/三國)¶
(並在旄/馬西北)¶
　¶
　山海經廣注卷十¶
